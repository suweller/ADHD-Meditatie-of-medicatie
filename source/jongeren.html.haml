.layout-wrap.mod-content
  %h2 Het onderzoek
  %p
    We weten dat medicijnen goed helpen voor kinderen en jongeren met ADHD.
    Ook weten we al dat mindfulness training goed helpt als jij je somber voelt of angstig bent en dat het je aandacht kan verbeteren.
    Bij kinderen en jongeren met ADHD is mindfulness training nog iets nieuws en wij willen graag kijken wat jij van medicijnen en mindfulness training vindt en of het jou helpt.
    Wanneer je meedoet aan dit onderzoek krijg je of medicijnen voor ADHD of een mindfulness training.
    Je hoort vanzelf welk van de twee behandelingen jij zal krijgen.

  %h2 Wat is een mindfulness training?
  %p
    Bij de mindfulness training ga je mediteren,
    doe je yoga oefeningen en leer je bijvoorbeeld hoe jij je goed kan concentreren en om eerst na te denken voordat je iets zegt of doet.
    Om de meditaties te leren kom je 8 keer naar het behandelcentrum waar je met een paar andere kinderen of jongeren samen gaat oefenen.
    Jouw ouders volgen ook een mindfulness training in een aparte groep met alle ouders.

  .boy-700
    %h2 Wat is medicatie voor ADHD?
    %p
      Medicatie voor ADHD is een pilletje wat er voor zorgt dat je geen of minder last hebt van ADHD.
      Je komt met je ouder(s) naar het behandelcentrum, daar gaat een arts kijken hoe gezond je bent.
      Daarna neem je voor 16 weken deze medicijnen en kom je nog 4 keer terug naar het behandelcentrum om te kijken of alles goed met je gaat.

    %h2 Wat vragen we van je?
    %p
      We vragen jou en je ouder(s) om vier keer een aantal vragenlijsten in te vullen,
      en om een aantal aandachtstaakjes te doen.
      Die vragenlijsten kun je thuis op de computer invullen of bij ons op het behandelcentrum.
      De vragen gaan bijvoorbeeld over opletten, je druk voelen in je hoofd of in je lijf,
      slapen en over of jij je weleens verdrietig,
      blij of boos voelt.
      De aandachtstaakjes gaan over aandacht en concentratie en die doe je bij ons op het behandelcentrum met één van de onderzoekers.
      Ook vragen wij jouw leraar of mentor om een paar vragenlijsten in te vullen.

    %h2 Wil je meer weten of meedoen?
    %p
      Als je meer wilt weten over dit onderzoek kun je hieronder de uitgebreide informatiefolder openen.
      Er is een aparte informatiefolder voor kinderen op de basisschool en voor jongeren op de middelbare school.
      Lijkt het je leuk om mee te doen?
      Mail of bel dan met één van de onderzoekers die onderaan de pagina staan.
